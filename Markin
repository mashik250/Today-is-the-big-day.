ইসরাইলি জিম্মিদের ঘরে ফেরানোর একমাত্র উপায় যুদ্ধবিরতি মেনে চলা: হামাস

হামাস সামাজিক যোগাযোগমাধ্যম টেলিগ্রাম অ্যাকাউন্টে জানিয়েছে, শনিবার (১৫ ফেব্রুয়ারি) জিম্মি মুক্তি স্থগিত করেছে কারণ ইসরাইল গাজায় হামলা চালিয়ে চুক্তি ভঙ্গ করেছে। 
 
হামাসের এই ঘোষণার পরই সোমবার (১০ ফেব্রুয়ারি) মার্কিন প্রেসিডেন্ট ডোনাল্ড ট্রাম্প বলেছেন, যদি সব ইসরাইলি জিম্মি শনিবার দুপুর ১২টার মধ্যে মুক্তি না পায়, তবে আমি বলব যুদ্ধবিরতি বাতিল করা উচিত। সবকিছু ধ্বংস হয়ে যাক, তবুও ইসরাইলের উচিত এটি অগ্রাহ্য করা। তবে এটি ইসরাইলের সিদ্ধান্ত। 
 
ট্রাম্পের এই মন্তব্যের জেরে রয়টার্সকে হামাসের সিনিয়র কর্মকর্তা সামি আবু জুহরি বলেন, ‘ট্রাম্পকে মনে রাখতে হবে যে একটি চুক্তি রয়েছে যা উভয় পক্ষকেই সম্মান করতে হবে এবং জিম্মিদের ঘরে ফিরিয়ে আনার এটিই একমাত্র উপায়। ’ 
 
তিনি বলেন, ‘হুমকির কোনও মূল্য নেই, এটি কেবল বিষয়গুলোকে জটিল করে তোলে। ’
