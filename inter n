সৌদি আরবে অনুষ্ঠিত ১০ম আন্তর্জাতিক হিফজুল কোরআন প্রতিযোগিতায় গৌরবময় সাফল্য অর্জন করেছে বাংলাদেশ নৌবাহিনীর দল। বিশ্বের বিভিন্ন প্রান্ত থেকে ৩২টি দেশের ১৭৯ জন সামরিক প্রতিযোগী এই প্রতিযোগিতায় অংশগ্রহণ করে। গ্রুপ ভিত্তিক এ প্রতিযোগিতায় বাংলাদেশ নৌবাহিনীর ৫ সদস্য অংশগ্রহণ করে। পবিত্র কোরআন এর '১০ পারা' গ্রুপে বাংলাদেশ নৌবাহিনীর গোলাম রব্বানী এবং '৩ পারা' গ্রুপে মোঃ সাব্বির আহমেদ রৌপ্য পদক অর্জন করে। পরবর্তীতে, মক্কাতুল মকাররমা হিলটন কনভেনশন হলে আয়োজিত অনুষ্ঠানে বিজয়ী প্রতিযোগীদের হাতে পুরস্কার তুলে দেওয়া হয়।  
#BangladeshNavy
